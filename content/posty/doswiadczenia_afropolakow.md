---
author: "Maria Wereszko, studentka afrykanistyki na Uniwersytecie Warszawskim"
title: "Światowy Dzień Tolerancji: Doświadczenia Afropolaków"
date: "2020-11-19"
description: "Doświadczenia Afropolaków w Polsce"
tags: ["dzień tolerancji"]
---

## Kim są Afropolacy?

Afropolka lub Afropolak  to termin odnoszący się do osób o bardzo różnych doświadczeniach i historiach. Tym mianem określają się osoby urodzone w Polsce, których rodzice lub dziadkowie pochodzą z kontynentu afrykańskiego oraz osoby, które urodziły się w Afryce, a teraz są obywatelami Polski lub przebywają tu na stałe. Cechą wspólną dla Afropolaków jest niebiały kolor skóry.


## Z jakimi przejawami nietolerancji spotykają się Polacy pochodzenia afrykańskiego?

Polki i Polacy pochodzenia afrykańskiego spotykają się z różnymi przejawami nietolerancji i dyskryminacji. Afropolacy opowiadając o doświadczeniach swoich i swoich bliskich wskazują, że problemy często zaczynają się już w szkole czy przedszkolu. Dręczenie, wykluczanie z grupy rówieśniczej, wyzywanie od „małp” czy  „asfaltu”. Niestety, nauczyciele często nie potrafią przeciwdziałać takim sytuacjom oraz odpowiednio na nie reagować. Problemem jest też  przekraczanie granic przestrzeni osobistej, dotykanie włosów lub ciała oraz niestosowne komentarze o podtekście seksualnym („Chciałbym Cię spróbować, czekoladko”). Osoby czarnoskóre są zaczepiane na ulicy i w komunikacji miejskiej, doświadczają przemocy werbalnej i  fizycznej. Nomada Stowarzyszenie przygotowało filmik o tym w jaki sposób reagować na przemocą motywowaną uprzedzeniami w przestrzeni publicznej.

<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fnomada.wroclaw%2Fvideos%2F1046587149050378%2F&show_text=false&width=560" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

Według badań zrealizowanych przez  Rzecznika Praw Obywatelskich aż 43% osób z Afryki Subsaharyjskiej mieszkających w Polsce mogło doświadczyć przestępstw z nienawiści w latach 2016-2017. Tylko 5% takich czynów zostało zgłoszonych policji. Należy pamiętać, że w tych badaniach nie uwzględniono osób urodzonych w Polsce lub posiadających polskie obywatelstwo, nie są też prowadzone badania na ten temat.  
Aż 76% respondentów uznało zachowanie polegające na „zwyzywaniu osoby ciemnoskórej w tramwaju” za przejaw dyskryminacji, ale tylko połowa (46%) była świadoma faktu, że zachowanie to jest zakazane przez prawo. Zebrane dane wyraźnie wskazują na potrzebę intensywnych działań nakierowanych na upowszechnienie wiedzy na temat zjawiska dyskryminacji, jej przejawów, dostępnych środków przeciwdziałania i przewidzianych przez prawo sankcji.  

## „Niebezpieczeństwo jednej historii”

Jest to zjawisko na które uwagę zwraca wybitna nigeryjska pisarka Chimamanda Ngozi Adichie. Wskazuje ona na niebezpieczeństwo związane z utrwaleniem stereotypów w momencie, gdy nasza wiedza na temat drugiego człowieka opiera się na jednej historii. W trakcie edukacji w polskiej szkole, większość z nas poznaje trzy postacie czarnych ludzi - Bambo, Kalego i Piętaszka i naprawdę bardzo trudno jest nie ulec wrażeniu, że opierają się one na tym samym stereotypie „poczciwego murzyna”. Pełnego energii i w pewien sposób komicznego, znajdującego się na niższym poziomie rozwoju intelektualnego i moralnego niż główny bohater, któremu spłaca dług wdzięczności. Treści przekazywane w trakcie edukacji oraz fakt, że większość Polaków nigdy nie porozmawia z osobą czarną, więc nie skonfrontuje swoich opinii i uprzedzeń z rzeczywistością, przyczynia się do utrwalania szkodliwych stereotypów.  
Remedium na taki stan rzeczy są cykle spotkań i debat organizowanych przez Państwowe Muzeum Etnograficzne, Muzeum Sztuki Nowoczesnej oraz Fundację Afryka Inaczej we współpracy z Fundacją Batorego  podczas których Afropolki i Afropolacy opowiadają o swojej tożsamości i doświadczeniach.

**Czarne jest Polskie: Doświadczenia Afropolaków**

<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2FMuzeumSztukiNowoczesnej%2Fvideos%2F349644669631424%2F&show_text=false&width=560" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

**Afrorozmowy**

[WYDARZENIE ONLINE: Afrorozmowy vol. 2](https://www.facebook.com/events/1342502209444806/)
<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fpanstwowemuzeum.etnograficzne%2Fvideos%2F802668516943014%2F&show_text=false&width=560" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

**Fundacja Afryka Inaczej**
<!-- [![FB](http://www.google.com.au/images/nav_logo7.png)](https://www.facebook.com/afrykainaczej)

[FACEBOOK](https://www.facebook.com/afrykainaczej) -->
[![FB](https://scontent-waw1-1.xx.fbcdn.net/v/t1.0-9/61379510_10156105567231932_468670434817081344_n.jpg?_nc_cat=110&ccb=2&_nc_sid=e3f864&_nc_ohc=TO_3lTnKY1gAX_6W53S&_nc_ht=scontent-waw1-1.xx&oh=18975d6e0dba0d134155a84a9e32c81d&oe=5FDA5B8C)](https://www.facebook.com/afrykainaczej)

## Źródła:
1) https://www.rpo.gov.pl/sites/default/files/Badanie%20charakteru%20i%20skali%20niezg%C5%82aszanych%20przest%C4%99pstw%20z%20nienawi%C5%9Bci.pdf
