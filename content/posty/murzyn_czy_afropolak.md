---
author: "Maria Wereszko, studentka afrykanistyki na Uniwersytecie Warszawskim"
title: "Światowy Dzień Tolerancji: Murzyn czy Afropolak?"
date: "2020-11-19"
description: "Czy określenie Murzyn jest obraźliwe?"
tags: ["dzień tolerancji"]
---

Poruszając temat dyskryminacji rasowej w naszym kraju należy wspomnieć o trwającej od kilku lat dyskusji nad słowem „murzyn”. Opinia publiczna jest podzielona. Część osób uznaje je za pejoratywne oraz obraźliwe, podczas gdy inni odrzucają to stanowisko, powołując się na swój osobisty stosunek do tego słowa, jako ambiwalentnego lub nacechowanego pozytywnie oraz swoje przyzwyczajenie językowe.

Słyszące tego typu stwierdzenia należy uświadomić sobie, że to osoby, których dotyczy dane słowo czy sformułowanie, są uprawnione do określenia, czy uznają je za obraźliwe, czy nie. W czasie, gdy tworzone są projekty takie jak #DontCallMeMurzyn oraz wiele innych inicjatyw mających na celu usunięcie tego słowa z języka polskiego naszym obowiązkiem oraz przejawem kultury osobistej jest zrozumienie i zaakceptowanie ich postulatów oraz zmiana naszych nawyków językowych.
Pamiętajmy, że w języku polskim słowo “murzyn” jest nacechowane pejoratywnie, chociażby ze względu na związaną z nim frazeologię i użycie w mowie potocznej - „Sto lat za murzynami”, „mój murzynie”, „a u was to murzynów biją”, „murzyn zrobił swoje, murzyn może odejść”.  Analiza tych przykładów prowadzi nas do następujących wniosków - murzyn to niewolnik, ktoś zacofany lub ograniczony. Nie ma tu mowy o pozytywnych skojarzeniach.

Osoby, które chciałby dowiedzieć się więcej na ten temat odsyłam do oświadczenia Rady Języka Polskiego oraz „Mechanizmów dyskryminacji rasowej w systemie języka polskiego” autorstwa  Margaret Ohia-Nowak.
- https://rjp.pan.pl/index.php?option=com_content&view=article&id=1892%3Amurzyn-i-murzynka
- http://www.afrykanistyka.uw.edu.pl/pliki/files/PDF/mechanizmy%20dyskryminacji_Ohia.pdf

Jeśli zachodzi konieczność wskazania czyjegoś koloru skóry w rozmowie (pokazanie komuś czarnej osoby na ulicy nie jest koniecznością ), starajmy się używać określeń takich jak czarny, czarnoskóry czy przytoczony tu Afropolak. Wszystko oczywiście zależy od kontekstu w jakim się znajdziemy.
