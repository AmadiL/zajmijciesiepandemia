---
author: "zajmijciesiepandemia.pl"
title: "Jak PiS Trybunał przejmował"
date: "2020-11-09"
description: "O przejęciu TK"
tags: ["aborcja"]
---

Cała historia z TK zaczyna się od błędu PO. Sejm poprzedniej kadencji, rok 2015, decyduje się na wybór 5 nowych sędziów TK - w tym 2 nadprogramowych. Tłumaczono to chęcią uniknięcia sytuacji, w której to kadencje utraciłyby ciągłość i Sejm nowej kadencji miałby nie zdążyć z wyborem nowych sędziów. Prezydent Duda nie przyjmuje od żadnego przyrzeczenia.  
Tutaj wkracza machina PiS:  
W listopadzie i grudniu 2015, w błyskawicznym tempie, PiS nowelizuje ustawę o TK wprowadzając w niej zapis o powtórnym wyborze sędziów. PiS i Kukiz15, łamiąc prawo, gdyż nie ma takiego trybu, stwierdza brak mocy prawnej wyboru 5 sędziów za PO, w sytuacji gdy 2 z nich jest nadprogramowych. PiS wybiera nowych 5 sędziów, w tym Julię Przyłębską, i tego samego dnia publikuje wybór, a nocą Prezydent Duda przyjmuje od 4 ślubowanie.  
Od tej pory mówimy o tzw. sędziach dublerach. Wybrani bezprawnie nie zostają dopuszczani początkowo do orzekania przez ówczesnego Prezesa TK prof. Rzeplińskiego.  
Trybunał 03.12.15 oraz 09.12.15, jeszcze w starym składzie, wydaje wyroki, w których uznaje:
  - wybór 3 sędziów za kadencji poprzedniego Sejmu za zgodny z Konstytucją,
  - wybór 2 nadprogramowych sędziów za kadencji poprzedniego Sejmu za niezgodny z Konstytucją,
  - przepisy wprowadzone przez PiS o ponownym wyborze sędziów za bezprawne.

Wspomniane orzeczenia początkowo nie były publikowane przez premier Beatę Szydło, ponieważ orzeczenia TK po opublikowaniu stają się wiążące. Po wielu protestach ostatecznie zostają opublikowane.  
Jeszcze w grudniu 2015 PiS zmienia ustawę o TK, przy wielu nieprawidłowościach formalnoprawnych, wprowadzając m.in. orzekanie przez TK w pełnym składzie tj. 13 sędziów, wymuszając wymuszając orzekanie z sędziami "dublerami" w składzie.  
Trybunał rozpoznaje wniosek o uznanie zmiany przepisów o TK na podstawie starej ustawy i orzeka, że wyżej wskazana nowelizacja PiSu jest w całości niekonstytucyjna.  
W tym momencie doświadczamy dualizmu prawnego - głos zabiera także Sąd Najwyższy, który stwierdza, że jedyną wyrocznią w przedmiotowej sprawie jest TK.  
19.12.2016r. kończy się kadencja Prezesa TK prof. Andrzeja Rzeplińskiego.  
Kolejne działania PiS to m.in. powołanie na Prezesa TK mgr. Julii Przyłębskiej, powołanie na „sędziów” TK byłych polityków PiS: Krystyny Pawłowicz i Stanisława Piotrowicza - komunistycznego prokuratora, byłego członka PZPR.  
Podkreślić należy co udowodniono wyżej, że wszystkie ustawy Sejmowe zmierzały do pełnego przejęcia instytucji TK i podporządkowania go w celu realizacji często bezprawnej polityki partii.  
Sędziowie dublerzy, zanim doszło do całkowitego przejęcia TK, m.in. bojkotowali prace TK i uniemożliwiali wybór nowego prezesa przed odejściem prof. Rzeplińskiego.  
Obecnym składem, bezprawnie powołany Trybunał wyrokiem z dnia 22.10.20r, uznał aborcyjną przesłankę eugeniczną za niezgodną z ustawą zasadniczą.
