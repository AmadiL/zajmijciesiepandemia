---
author: "zajmijciesiepandemia.pl"
title: "Syndrom poaborcyjny"
date: "2020-11-14"
description: "Czy syndrom poaborcyjny istnieje?"
tags: ["aborcja"]
---

## Czy syndrom poaborcyjny istnieje?

Środowiska medyczne oraz aktywiści pro-choice utrzymują, że popularyzacja pojęcia syndromu poaborcyjnego jest taktyką stosowaną przez aktywistów antyaborcyjnych ze względów politycznych.<sup>[[1]](https://web.archive.org/web/20080404034430/http://www.washingtonmonthly.com/features/2004/0410.mooney.html)[[2]](https://www.nytimes.com/2007/01/21/magazine/21abortion.t.html)</sup> Termin ten miałby oznaczać zespół objawów psychiatrycznych występujących na skutek dokonania aborcji, jednakże nie znajdziemy tej jednostki w żadnym z dwóch najważniejszych systemów klasyfikacji chorób i zaburzeń psychicznych (DSM-V oraz ICD-10).  
Syndrom ten miał mieć takie objawy jak: żal, poczucie winy, depresja, zaburzenia snu, nieustający lęk, utrata wiary w siebie, a nawet problemy z zaufaniem czy rozpad związków.<sup>[[3]](https://www.researchgate.net/publication/303974845_Anxiety_Depression_and_Other_Psychological_Effects_on_Women_After_Induced_Abortion)[[4]](http://radykalnewybaczanie.pl/WITOLD_SIMON_zespoly_utraty_ciazy.pdf)</sup> Środowiska naukowe i medyczne obalają mit o syndromie poaborcyjnym udowadniając, że aborcja nie stanowi większego zagrożenia dla zdrowia psychicznego niż donoszenie ciąży. Potwierdzają to między innymi badania American Psychological Association z 2008 roku.<sup>[[5]](https://www.apa.org/pi/women/programs/abortion/mental-health.pdf)</sup> Takie same wyniki otrzymali w 2011 r. naukowcy z Royal College of Obstetricians and Gynaecologists.<sup>[[6]](https://www.rcog.org.uk/globalassets/documents/guidelines/abortion-guideline_web_1.pdf)</sup> W tym samym roku National Collaborating Centre for Mental Health przeprowadziło badania, z których jasno wynikało, że zabieg aborcji w pierwszym trymestrze nie zwiększa ryzyka wystąpienia problemów ze zdrowiem psychicznym w porównaniu z donoszeniem ciąży.<sup>[[7]](https://www.aomrc.org.uk/wp-content/uploads/2016/05/Induced_Abortion_Mental_Health_1211.pdf)[[8]](https://www.bbc.com/news/health-16094906)</sup> W 2018 r. badania National Academies of Sciences, Engineering, and Medicine wykazały, iż aborcja nie prowadzi do depresji, lęku ani do zespołu pourazowego.<sup>[[9]](https://www.nap.edu/catalog/24950/the-safety-and-quality-of-abortion-care-in-the-united-states)</sup> Dr Corinne H. Rocca z Bixby Center for Global Reproductive Health wraz z innymi naukowcami przeprowadziła badania w 2015 r. które pokazały, że ponad 99% kobiet po 3 latach od momentu dokonania aborcji uważa, że podjęły dobrą decyzję.<sup>[[10]](https://journals.plos.org/plosone/article/file?id=10.1371/journal.pone.0128832&type=printable)</sup> Ta sama naukowczyni w 2020 r. przeprowadziła kolejne badania, w którym badała osoby będące 5 lat po zabiegu usunięcia ciąży. Jej najnowsze badania pokazują, że prawie 99% przebadanych osób uważa, że podjęły właściwą decyzję, a emocją pojawiającą się najczęściej na wspomnienie zabiegu jest ulga. Innym elementem jej pracy było zbadanie osób w tydzień po dokonaniu aborcji. Wyniki badania wskazały, że największy wpływ na obniżenie nastroju po aborcji była stygmatyzacja społeczna.<sup>[[11]](https://www.sciencedirect.com/science/article/pii/S0277953619306999?via%3Dihub)</sup>  
Podsumowując, badania czołowych placówek oraz specjalistów w dziedzinie zdrowia psychicznego zaprzeczają istnieniu „syndromu postaborcyjnego” oraz ukazują, że zabieg aborcji nie tylko nie powoduje zaburzeń zdrowia psychicznego, ale często wiąże się z poczuciem ulgi.


### Źródła:
1) https://web.archive.org/web/20080404034430/http://www.washingtonmonthly.com/features/2004/0410.mooney.html
2) https://www.nytimes.com/2007/01/21/magazine/21abortion.t.html
3) https://www.researchgate.net/publication/303974845_Anxiety_Depression_and_Other_Psychological_Effects_on_Women_After_Induced_Abortion
4) http://radykalnewybaczanie.pl/WITOLD_SIMON_zespoly_utraty_ciazy.pdf
5) https://www.apa.org/pi/women/programs/abortion/mental-health.pdf
6) https://www.rcog.org.uk/globalassets/documents/guidelines/abortion-guideline_web_1.pdf
7) https://www.aomrc.org.uk/wp-content/uploads/2016/05/Induced_Abortion_Mental_Health_1211.pdf
8) https://www.bbc.com/news/health-16094906
9) https://www.nap.edu/catalog/24950/the-safety-and-quality-of-abortion-care-in-the-united-states
10) https://journals.plos.org/plosone/article/file?id=10.1371/journal.pone.0128832&type=printable
11) https://www.sciencedirect.com/science/article/pii/S0277953619306999?via%3Dihub