---
author: "Weronika Gołąbek, studentka prawa Uniwersytetu Gdańskiego"
title: "Stuletnia Historia Aborcji w Prawie Polskim"
date: "2020-11-30"
description: "Stuletnia Historia Aborcji w Prawie Polskim"
tags: ["aborcja"]
---

22 października Trybunał Konstytucyjny orzekł o niekonstytucyjności przepisów dopuszczających do aborcji z przyczyn embriopatologicznych (błędnie nazywana “aborcją eugeniczną”) tym samym naruszając tzw. “aborcyjny kompromis” istniejący w Polsce od 1997 roku. Wtedy również aborcja była tematem co najmniej kontrowersyjnym i budziła ogromne spory światopoglądowe oraz prawne. Dotychczasowy kompromis to wynik pojawienia się ustawy z 1996 roku, której przepisy zostały uznane za niekonstytucyjne przez Trybunał Konstytucyjny w 1997 roku i poprawione kolejną ustawą 3 miesiące później. Ale historia aborcji w Polsce sięga jeszcze dalej, a jej ujęcie w polskim prawie przyjmuje najróżniejsze formy.

{{% toggle-button "1919 r."%}}
Powołana po odzyskaniu przez Polskę niepodległości Komisja Kodyfikacyjna, której zadaniem było stworzenie projektu kodeksu karnego, uznała ,,spędzanie płodu” (bo tak wówczas określano aborcję) za przestępstwo zagrożone karą śmierci.
{{%/ toggle-button %}}

---

{{% toggle-button "1932 r."%}}
Uchwalony został kodeks karny zawierający następujące regulacje:

- Kobieta, która samodzielnie dokonywała aborcji bądź za jej zgodą inna osoba podlegała karze aresztu do lat 3.
- Osoba trzecia, która spędzała płód za zezwoleniem kobiety, bądź pomagała jej w dokonaniu tego czynu - podlegała karze do 5 lat więzienia
- Osoba trzecia, która bez zgody kobiety dokonała spędzenia płodu - podlegała karze do 10 lat więzienia.

Dopuszczono spędzanie płodu jedynie wtedy, gdy ciąża stanowiła poważne zagrożenie dla życia bądź zdrowia kobiety lub wynikała z przestępstwa. Powoływano się tutaj na stan wyższej konieczności. 
{{%/ toggle-button %}}

---
{{% toggle-button "Okres II wojny światowej"%}}
9 marca 1943 r. Adolf Hitler, w ramach dążenia do ,,czystości rasy”, wydał rozporządzenie (Verordnung), w którym to dopuścił nieograniczoną aborcję dla Polek i jednocześnie  usankcjonował karę śmierci za zabijanie niemieckich nienarodzonych dzieci.
{{%/ toggle-button %}}

---
{{% toggle-button "1950 r."%}}
W wyniku działań środowiska lekarskiego sprzeciwiającego się aborcji wprowadzono do ustawy z 28 października 1950 r. o zawodzie lekarza zapis, który stanowił, że od tej pory tylko specjalnie powołana komisja lekarska jest  uprawnione do decydowania o przeprowadzeniu aborcji. Należy tutaj wspomnieć, że jednocześnie pojawiało się coraz więcej głosów o istnieniu podziemia aborcyjnego.
{{%/ toggle-button %}}
